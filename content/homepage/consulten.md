---
title: Consulten 
# The "weight" will determine where this section appears on the "homepage".
# A bigger weight will place the content more towards the bottom of the page.
# It's like gravity ;-).
weight: 3
# If "header_menu" is true, then a button linking to this section will be placed
# into the header menu at the top of the homepage.
header_menu: true
---

Ik kan je begeleiden wanneer je:
- gezonder wil eten;
- volwaardig (meer) plantaardig wil eten;
- een gezond(er) lichaamsgewicht wil bereiken en behouden;
- kampt met hypercholesterolemie, hypertensie of dyslipidemie;
- hart- en vaatziekten of diabetes type 2 hebt;
- een reumatische aandoening hebt, zoals jicht, artrose of reumatoïde arthritis;
- maag- of darmklachten, zoals brandend maagzuur of obstipatie;
- advies wil over voeding rondom de zwangerschap;
- kinderen volwaardig plantaardig wil laten eten.

### Hoe ziet een consult eruit?
Ik bied de mogelijkheid tot zowel online als fysieke consulten. Op vrijdag beschik ik over een mooie praktijkruimte in gezondheidscentrum 'Connected' in Haarlem. Op de andere dagen bied ik enkel de mogelijkheid tot een online consult. Ik geef advies op maat. Ik zal je daarom altijd allereerst vragen een intakeformulier in te vullen en je voeding een paar dagen bij te houden. Wij zullen via een intakegesprek kennis maken, doelen opstellen en ik zal al veel informatie met je delen. Er is natuurlijk ook genoeg tijd om al je vragen te stellen. Alle informatie die ik met je deel ontvang je achteraf, zodat je alles rustig kan nalezen. In de vervolgconsulten monitoren we je vooruitgang, stellen we nieuwe doelen op en gaan we dieper in op voor jou relevante onderwerpen.

![Online consulten](images/online_consult.jpeg)

### Tarieven
Een intakegesprek met mij duurt ongeveer 60-90 minuten. Ik vraag hiervoor €65,-. Vervolgconsulten duren meestal 30-45 minuten en hiervoor reken ik €30,-.

### Is een doorverwijzing nodig?
Als diëtist ben ik direct toegankelijk. Dit houdt in dat je geen verwijsbrief van de dokter nodig hebt om een afspraak met mij te maken. Tijdens ons eerste gesprek bepaal ik op basis van de Direct Toegankelijke Diëtetiek of het veilig en verantwoord is om je te behandelen, of dat het eerst nog verstandig is om een afspraak te maken met je huisarts. Dit is bijvoorbeeld het geval bij bepaalde medische klachten.

Wel is het goed om te weten dat enkele zorgverzekeraars een verwijsbrief vereisen. In je polisvoorwaarden kun je lezen of dit wel of niet voor jou geldt. Indien je een verwijsbrief nodig hebt, kun je dit van tevoren afstemmen met je huisarts. Je kunt dan aangeven dat je graag in aanmerking zou willen komen voor een vergoeding.

### Heb je contracten met zorgverzekeraars? En worden consulten vergoed?
Momenteel heb ik (nog) geen contracten afgesloten met zorgverzekeraars. Echter, iedereen in Nederland heeft vanuit de basisverzekering recht op 3 uur begeleiding door een diëtist. In eerste instantie worden de kosten van deze consulten verrekend met het eigen risico, behalve voor kinderen die jonger zijn dan 18. Ben je aanvullend verzekerd voor dieetadvies? Dan kan het zo zijn dat je meer vergoed krijgt. Ik raad je aan om dit goed na te gaan bij je eigen zorgverzekeraar.

Na afloop van ons consult stuur ik je de factuur. Deze dien je vervolgens binnen 14 dagen te betalen. De factuur kun je vervolgens gemakkelijk uploaden via de website of app van je zorgverzekeraar. Afhankelijk van je zorgverzekeraar krijg je dan 70-100% van het tarief vergoed wanneer het eigen risico reeds verbruikt is. Samenvattend: je betaalt de factuur dus zelf aan mij, maar hebt (afhankelijk van je situatie) de mogelijkheid om het bedrag (deels) vergoed te krijgen bij je zorgverzekeraar. 

